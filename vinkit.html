<!DOCTYPE html>
<html>
<head>   
    <meta charset="UTF-8">
    <meta name="viewport" content="width=device-width, initial-scale=1">
    <link rel="stylesheet" href="tyyli.css">
    <style>
        @import url('https://fonts.googleapis.com/css2?family=Protest+Riot&display=swap');
    </style>
    <script src="https://kit.fontawesome.com/88f05daeb4.js" crossorigin="anonymous"></script>
    <body>
    <title>Vanessan VILLAPAITA</title>
</head>  
<body>
    <nav>
        <ul>
            <li><a href="/villapaita/index.html" class="navigation"><i class="fa-solid fa-house fa-1x"></i></a></li>
            <li><a href="/villapaita/tekniikat.html" class="navigation">Tekniikat</a></li>
            <li><a class="active" href="/villapaita/vinkit.html" class="navigation">Vinkit</a></li>
        </ul>
    </nav>

        <div class="header">
            <h1>Vanessan Villapaita</h1>
        </div>



        <div class="content">
            <h2>Sekalaisia vinkkejä</h2>

            <h3>Silmukoiden laskeminen</h3>
            <p> Itse olen kokenut hyväksi tavaksi laittaa silmukkamerkki joka 20:n luodun silmukan jälkeen,
                 koska jo kahvin mittaaminen keittimeen on hankalaa, jos joku puhuu minulle samaan aikaan. 
                 20 silmukkaa on vielä helppo tarkistaa puikolta, ja sitten laittaa silmukkamerkki.
            </p>

            <h3> Otsalamppu</h3>
            <p>Tämä on luojan (tarkemmin sanoen Joseph Wilson Swan:in) keksintö pimeässä tummalla
                langalla neuloville myyrille. Ja jos kumppani nauraa, niin voi vihjailla valosta tunnelin  päässä jos vielä jatkaa.</p>
            <img src="./images/ajovalo.jpg">

            <h3>Magic loop</h3>
            <p>Tätä ei voi paukuttaa tarpeeksi, tämä on paras tekniikka neulomiseen ja paras
            keksintö sitten (otsa)lampun. Itse vielä vuosi sitten taistelin erillisten sukkapuikkojen kanssa
             Haaga-Helian päättävä <b>elin</b> otsassa, kunnes ärsyynnyin kahden nurjan silmukan 
             puikkojen väliin jäävästä railosta ja opettelin looppaamisen. Aikaa on säästynyt hukkuneen puikon
             etsimiseen käytetty aika, varmasti jo useampi päivä tähän mennessä, ja puikon vaihtumiskohta on omasta
             mielestäni tosi siisti. <br> <br>

             Looppaus kaikessa yksinkertaisuudessaan on, että kahden sukkapuikon silmukat on yhdellä puolella pyöröpuikkoa, 
             ja toiset kaksi toisella puolella pyöröpuikkoa. Jotta neulominen onnistuu, on pyöröpuikon oltava sopivan pitkä, 
             itse käytän 80cm pitkää Addin alumiinipuikkoa. <br> <br>
             <img src="./images/loop.png">
             Alla olevassa kuvassa on viime kesän villasukka. Tässä neulotut silmukat ovat näkyvällä puikolla, ja tästä jatkaakseni vetäisin 
             puikkoa työstä poispäin, pitäen huolen siitä, että pyöröpuikon vaijeri on työn sivussa edelleen. Toinen puikko on vastapuolella 
             seuraavaksi neulotuissa silmukoissa ja väliin muodostuu vaijerista uusi lenkki. <br> <br>
             Koska tiedostan selostaneeni asian todella hankalasti ja laitoin vielä vasenkätisen neuletyön,
              <a href="https://www.youtube.com/watch?v=3J1SOn0AIR0&ab_channel=MyssyfarmiFinland" target="blank">tässä ohjevideo</a> jonka
               koin itse hyödyllisenä ärsyttävästä geneerisestä ilmaismusiikista huolimatta.
             </p>

             <h3>Samanaikaiset työt</h3>
             <p>Oma kokemukseni sopivasta määrästä keskeneräisiä töitä kerrallaan on kaksi. Yksi isompi työ, esimerkiksi villapaita, ja yksi pienempi työ,
                kuten sukat. Iso työ pysyy kotona projektipussissa ja sitä edistetään luentojen aikana. Yleisesti ottaen isommat työt vaativat paljon saman 
                kuvion toistoa, joten aivot voi heittää narikkaan neuloessa.<br><br>
                Pienempi työ kulkee mukana junamatkoilla, lääkäriä odotellessa, paikoissa, jossa joutuu jonottamaan, ja vaikka pienempi työ vaatii enemmän aivokapasiteetin
                allokointia työhön, mitä muutakaan odottaessa tekisi. Pienempi työ on myös sellainen, jota voi tehdä yhden ison projektin loppuessa, että ei tule kiirettä ja 
                ahdistusta, mitä sitä seuraavaksi isoksi työksi tekisi, kun rauhassa voi päättää ja miettiä, ja edistää pienempää projektia. 
                 <br><br> tl;dr yksi iso, yksi pieni
             </p>

             <h3>Purkaminen</h3>
             <p>Välillä ihminen joutuu tekemään päätöksiä siitä, onko järkeä hampaat irvessä jatkaa sitä neuletta, 
                jonka tekeminen  tuntuu vastatuuleen lumimyrskyssä rämpimiseltä. Useimmiten ei ole, ja neulottu työ jää kassin 
                pohjalle keräämään pölyä ja ahdistusta. <br><br> Marie Kondon tavoin myös neuloja voi purkaa keskeneräiset iloa tuottamattomat projektit, laittaa langat keräksi <i>mikäli</i> lanka on mieluisa,
                tai vaihtoehtoisesti lahjoittaa langat pois. Olen myös kokonaisia keskeneräisiä töitä heittänyt roskiin, koska pienempi paha se yksi villapaidan raato roskiksessa on, kuin minä pöpilässä pehmeässä 
                huoneessa vyöpaidassa (pakkopaita kuulostaa ikävältä) heijaamassa itseäni edestakaisin.
             </p>
        </div>

        <div class="footer">
            <p>Punainen lanka hukassa, rautalankaa riittää senkin edestä.</p>
        </div>
</body>

</html>
